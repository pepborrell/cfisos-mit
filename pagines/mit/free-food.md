# Free food
Quan vem arribar aquí vem començar a adonar-nos que hi havia alguns events amb menjar gratis.
Amb el temps vem veure que, si t'ho muntes bé, pots arreplegar menjar gairebé tots els dies.
Amb això t'estalvies passar temps cuinant, gastes menys diners en menjar, aprofites per conèixer gent i aprens molt sobre la recerca i les activitats que es fan al MIT.

Aquí la gent té una passió per trobar menjar. Mireu aquest [blog](https://gradadmissions.mit.edu/blog/2017/Kenny_C/blog2) per fer-vos-en una idea.
També hi ha algun consell útil.

He vist gent convertir-se en autèntics artistes de trobar menjar a tot arreu.
Com que molta gent ja està marxant i és una llàstima que es perdin tot el coneixement, he intentat destil·lar la saviesa acumulada per uns quants amics en aquest document.

## Mailing lists
La manera més fàcil de trobar menjar és amb les mailing lists.
Bàsicament n'hi ha dues: una per tot el MIT i l'altra per CSAIL.
* MIT: [https://mailman.mit.edu/mailman/listinfo/free-foods](https://mailman.mit.edu/mailman/listinfo/free-foods). Hi ha altres llistes, com free-food i vultures@mit, però totes són àlies de la mateixa.
Recomano free-foods en concret perquè en teoria té un filtre de spam millor que les altres.
* CSAIL: [https://lists.csail.mit.edu/mailman/listinfo/vultures](https://lists.csail.mit.edu/mailman/listinfo/vultures). A CSAIL tenen aquesta i hi ha bastant menjar. Val la pena.

## Slack
Hi ha un canal del Slack corporatiu del MIT on posen molts avisos quan hi ha menjar.
No sé com entrar-hi, he de buscar com ho fa la gent que hi és.

## Banana lounge
Hi ha una sala plena de plàtans.
Podeu anar-hi a qualsevol hora del dia i agafar plàtans, cafè o te.
També hi ha gent fent la migdiada.
Trobeu-ho a la [sala 26-110](http://whereis.mit.edu/?go=26).

Fun fact: l'aula del davant és la més gran del MIT.

## Engage@MIT
Aquí pengen molts dels events que es fan pel campus.
Entreu a [https://engage.mit.edu/](https://engage.mit.edu/) i mireu el que hi ha.
Segur que trobeu alguna cosa interessant on anar.

## SloanGroups
El mateix que Engage però només per Sloan.
Hi ha moltíssimes xerrades amb menjar.
Aneu a alguna que us interessi.
Entreu aquí [https://sloangroups.mit.edu/](https://sloangroups.mit.edu/).

## Media Lab Food Cam
Al MediaLab es fan molts events.
A tots els sobra menjar.
El que els sobra ho posen a sobre una taula al tercer pis.

Quan posen menjar nou a la taula, apreten un botó que penja un tuit automàticament al [perfil de la food cam](https://twitter.com/medialabfoodcam).
Activeu-vos les notificacions.
També hi ha un [streaming en directe](http://foodcam.media.mit.edu/view/view.shtml) del que hi ha a la taula.

## ISO events
L'[oficina d'estudiants internacionals](https://iso.mit.edu/) organitza events sovint.
Són interessants, sobretot per estudiants nous a la zona.
Subscriviu-vos a la seva [llista de mails](https://iso.mit.edu/about-iso/newsletters/) i rebreu informació del que es fa cada setmana.
